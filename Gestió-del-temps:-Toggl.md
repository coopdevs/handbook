Per tenir control sobre el temps de treball que ens porti a ser més eficients, a saber quants esforços de dediquem a cada tasca, utilitzem l'aplicació [Toggl](www.toggl.com).

## Crear-se un compte i unir-se al projecte

El primer que cal fer és crear-se un compte personal a Toggl. Cal obtenir els permisos per formar part de l'equip dins l'aplicació, la qual cosa permetrà compartir les dades i configuració amb la resta de l'equip.

## Ús de Toggl

Toggl és un temporitzador que permet anomenar, etiquetar i classificar les tasques que fas durant una jornada de treball segons el tipus de feina que sigui o el projecte al qual pertanyin. Cada vegada que s'inicia una nova tasca, s'inicia el temporitzador i se li atorga un títol (per exemple, "enviar acta per la llista interna"), un projecte (en aquest cas, "Katuma") i una etiqueta, segons el tipus de tasca que sigui.

Cada membre de l'equip té un compte personal i es poden obtenir en tot moment dades de quant temps es dedica a cada tasca, filtrar per etiquetes o per projectes, per dates, etcètera.

Malgrat que es pot treballar des de la pàgina de [Toggl](www.toggl.com), hi ha opcions que faciliten fer-ne un millor ús:

### App mòbil
Hi ha l'opció de descarregar-se l'aplicació al mòbil per a tasques que realitzem quan no som davant de l'ordinador.

### Extensions de Toggl a altres eines
Tenim la possibilitat de descarregar-nos l'extensió de Toggl per a [Firefox](https://addons.mozilla.org/en-US/firefox/addon/toggl-button-time-tracker/) o [Chrome](https://chrome.google.com/webstore/detail/toggl-button-productivity/oejgccbfbmkkpaidnkphaiaecficdnfn) per tenir sempre un botó de Toggl a la barra del navegador i inclús habilitar aquelles opcions en què volem que aparegui el botó de Toggl dins de les pròpies aplicacions (Calendar, Gmail, Trello o Github, entre d'altres). Això ultim podrem fer-ho des de l'apartat d'extensions del mateix Chrome, activant les webs on volem que funcioni el botó de Toggl.
