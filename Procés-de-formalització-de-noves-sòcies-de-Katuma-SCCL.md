# Revisar nous formularis d'adhesió de sòcies

Com que els formularis de sol·licitud d'adhesió de noves sòcies a la cooperativa és un procés online i automatitzat, s'ha de dur un seguiment de les sol·licituds que arriben. Un cop per setmana (divendres), revisar si hi ha hagut nous formularis d'adhesió a través del compte de LimeSurvey.

## Com fer-ho?
* Accedir al compte de LimeSurvey de Coopdevs
* Anar a **Enquestes actives**.
* Accedir a l'enquesta **Sol·licitud d'adhesió com a sòcies de Katuma > Respostes > Respostes i estadístiques**.
* Exportar dades anant a **Exportar > Exportar tots els resultats**, escollir el format preferit (CSV) aplicant els filtres **Només les respostes complertes** i **Text abreujat de la pregunta**. El document CSV generat exporta les respostes en ordre cronològic i es pot fer un seguiment fàcil dels últims formularis omplerts.


# Traspassar les dades exportades al llibre de sòcies

Una vegada tenim les dades dels últims formularis des de la darrera consulta, hem de fer diverses accions:

## Traspassar-les al llibre de sòcies de Katuma
* Accedint a la carpeta del Drive **Sòcies de Katuma SCCL** i omplint els camps amb la informació corresponent. Només marcar en verd l'opció de comunicació preferida per la sòcia.

## Penjar els Estatuts de la nova organització al Drive
* Recuperar l'arxiu que les organitzacions han penjat al formulari accedint a **Enquestes actives > Sol·licitud d'adhesió com a sòcies de Katuma > Respostes > Respostes i estadístiques > Respostes > Català**.
* Aplicar el filtre **sí** al camp **Acabat**.
* Descarregar-lo fent clic al botó del clip i penjar-lo a la carpeta del Drive **Sòcies de Katuma SCCL > Estatuts_sol·licituds_sòcies**


# Notificar al Consell Rector les noves sol·licituds
* Mensualment, a final de mes, enviar un correu electrònic als membres del Consell Rector amb el llistat de noves sòcies. Si no es produeix cap comentari al respecte en el termini d'un mes s'entén com a acceptades provisionalment les noves sòcies fins a ratificació en la següent assemblea general.


# Actualització de dades del full de sòcies

## Un cop feta l'aportació de capital
* Marcar en verd la casella de l'aportació de capital al llibre de sòcies,

## Un cop ratificades com a sòcies per l'assemblea general
* Marcar en verd la casella del nom de l'organització.

## En cas de denegació com a sòcies
* Esborrar la línia de l'organització al llibre de sòcies.






