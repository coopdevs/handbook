Les sessions de retrospectiva es realitzen quinzenalment i serveixen per valorar com s'està desenvolupant la feina, com se sent l'equip, quina és la seva motivació o si s'estan complint amb els objectius marcats i treure conclusions sobre quines coses cal millorar, quines canviar, quines mantenir, etcètera. Són sessions àgils, dinàmiques i breus. Per preparar una sessió de retrospectiva hi ha un seguit de coses que cal tenir en compte; a continuació s'explica com les organitzem:

## Calendaritzar les sessions
Les sessions de retrospectiva es duen a terme cada 15 dies donat que els sprints de treball tenen una durada quinzenal. Es realitzen els dilluns a les 15h i així estan marcats al calendari.

## Preparar la sessió

### Buscar dinàmiques

Hi ha un responsable rotatiu (s'alterna setmanalment) que es prepara la sessió.

Una eina que s'utilitza per preparar les sessions és: [Fun Retrospectives](www.funretrospectives.com), dins la qual s'hi pot filtrar l'opció "retrospectives" i trobar exemples d'exercicis, dinàmiques o jocs per realitzar una sessió. Sovint, però s'han d'adaptar a les característiques de l'equip de Katuma, que ara per ara és petit.

### Conduir la sessió

Les sessions retrospectives es duen a terme presencialment, quan és possible, o generalment a través de [Appear In](www.appear.in). La persona que s'ha preparat la sessió serà la responsable d'exposar com funcionarà i de conduir-la.

## Conclusions de la sessió
La persona responsable de la sessió recull les notes de les conclusions que s'hi han tret i les comparteix amb la resta de l'equip.
