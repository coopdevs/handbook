## Llista de comprovacions

Hi ha unes quantes coses que s'han de tenir en compte abans de la planficiació per assegurar l'èxit de l'sprint. Aquestes són:

- [ ] Comprovar el volum de feina tots els membres de l'equip en altres projectes comprovant els seus respectius taulells a Trello. Pot ser que estiguem més ocupats del que ens pensem.
- [ ] Vigila amb les vacances, dies lliures, cites, esdeveniments, etc. Comprova el calendari. A vegades passa que un membre de l'equip marxa aviat el divendres a la tarda i algunes coses s'han de ajornar. Que no t'agafi per sorpresa.
- [ ] Estigues atent a grans esdeveniments i dates límit tals com la FESC amb prou antelació. Va bé tenir una mica de marge i preparar les coses amb temps. Pensa que algunes tasques pot ser que no s'acabin en un sol sprint.

## Convencions

### Èpics

Assegura't que tasques de llarga durada tenen un targeta de tipus Èpic (hi ha etiqueta per això) i targetes més concretes i d'abast més limitat adjuntades a aquesta. Això ho fem copiant l'enllaç de la targeta concreta com un element d'una checklist de la èpic. Trello mostra aquest tipus d'enllaç d'una forma diferenciada donant a entendre que es tracta d'una altra targeta.

Quan aquestes targetes filles es mouen de columnes i arriben a "Done" les marquem com completades a la checklist de l'èpic. Això aporta visibilitat sobre el progrés durant tot l'sprint i ajuda a entendre quan falta per completar tota la tasca.

![Èpics a Trello](https://github.com/coopdevs/handbook/wiki/katuma/img/epics.png)

### Extres

Pensa-t'ho dos cops al afegir una tasca extra a la meitat d'un sprint. Acostumem a estar d'acord en afegir aquelles que són petites i que comporten respondre a algun usuari, company, etc. o aquelles relacionades amb la infraestructura que no poden esperar al proper sprint. En tal cas, afegeix l'etiqueta "Extra" i fes-ne el seguiment també amb la mateixa etiqueta a Toggl. En qualsevol cas, és important remarcar que idealment no hauríem de tenir cap tasca que no hagi estat planificada però la vida és dura.

### Esdeveniments del calendari

Al afegir esdeveniments al calendari tals com tallers, compta també amb el desplaçament, no només amb la durada estricta de l'esdeveniment. Això és especialment rellevant per aquells que passen fora de Barcelona. Fàcilment porten mig dia i afecten al temps que queda per a altres tasques.
De la mateixa manera, qualsevol tasca o esdeveniment creat al calendari o al correu ha de tenir la seva card corresponent a Trello.

### Notes de la retrospectiva

Algú s'ha de fer càrrec d'anotar-les després de la retrospectiva i compartir-les amb la resta de l'equip a una targeta de Trello. Per això, s'hauria de crear una targeta per tenir-ho en compte a cada sprint.
